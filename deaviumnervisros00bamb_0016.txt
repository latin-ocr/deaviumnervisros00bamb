lo

iungit os, unde demittit rammn deorsum vergentem qui
paullo post in tres scinditur surculos, qui progrediuntur
ad membranam cartilaginosam et denticulos corneos palati
et maxillae superioris. Tum vero nervus transit in os
palati, ramumque dimittit, qui in canale osseo partem ten-
dit externam, inque duos divisus surculos in membranam
ceream infra et post nares sitam aufugit. Postremo autem
nervus in tenacem palati membranam multa fila dimittit,
quae in eandem abeunt.

Ramus maxillaris inferior e cranIo infra ra-
mum maxillarem superiorem procedit moxque ramum ejicit
prorsum vergentem, qui in musculum temporalem, alterum-
que internum, qui in musculum orbito-maxillarem et qua-
drato-maxillarem [Tiedemann] invadit. Deinde dimittit
surculum, qui inter musculum temporalem et 01·b1to-n1axil-.
larem anticam petit partem filaque in membranam mucosam
ad angulum oris sitam transducit. Nervus inde os quadra- ·
tum et musculum orbito-maxillarem transgrediens ad maxillam
inferiorem se confert, ibique duos ejicit surculos eodem paene
loco, quorum prior maxillam inferiorem perforans in mem-
branam ceream gutturis fila inducit. Alter per os externam
petit partem filaque dispergit in cutem post angulum oris
sitam et in membranam ceream mandibulae. Tum vero
nervus in ipsam 'maxillam interiorem penetrat, nonnullos
surculos rmittit ad posteriores ejus denticulos, quorum fila
in interstitio inter binos dentes adhuc invenire potes.
Praeterea persubtiles nonnullos ramulos inducit membranae
cereae atque admodum erassum denticulis anterioribus.
Quod reliquum est in osse prorsum vergit atque in apice
rostri in multos diffunditur surculos, quorum alteri intro-
cunt inter tegmentum corneum et os, alteri numero multo
majores progrediuntur in spicula illa subtilia in anteriore
mandibulae parte accumulata.

